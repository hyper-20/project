<!DOCTYPE html>
<html lang="my">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ရှစ်လေးလုံး အရေးအခင်း</title>

    <!-- Bootstrap CSS -->
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <!-- Bootstrap JS -->
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js"
        integrity="sha384-YvpcrYf0tY3lHB60NNkmXc5s9fDVZLESaAA55NDzOxhy9GkcIdslK1eN7N6jIeHz" crossorigin="anonymous">
        </script>
    <style>
        body {
            background-color: #f8f9fa;
            font-family: Arial, sans-serif;
        }

        header {
            background-color: #007bff;
            color: white;
            padding: 15px;
            text-align: center;
        }

        header div {
            font-size: 1.5rem;
            font-weight: bold;
        }

        section {
            margin: 20px;
            padding: 15px;
            background-color: white;
            box-shadow: 0px 0px 10px rgba(0, 0, 0, 0.1);
            height: 500px;
            overflow-y: auto;
        }

        section div {
            font-size: 1rem;
            line-height: 2;
            text-align: justify;
        }

        footer h3 {
            background-color:gray;
            color:white;
           padding-top: 15px;
           padding-left: 10px;
        }
        footer {
            background-color: gray;
            color: white;
            height: 100px;
        }
         
    </style>
</head>

<body>
    <header>
        <div>ရှစ်လေးလုံး အရေးအခင်း</div>
    </header>

    <section>
        <div>
            ဗိုလ်ချုပ်နေဝင်းဦးစီးသော မြန်မာ့တပ်မတော်သည် နိုင်ငံတော်အာဏာကို သိမ်းယူပြီးသည်‌နောက် အာဏာအရပ်ရပ်ကို
            လုံးဝချုပ်ထိန်းပြီး သူတို့အလိုကျ စီမံနိုင်ဖို့ ပထမဆုံးခြေလှမ်းအဖြစ် ဧပြီလ ၃ဝ
            ရက်နေ့တွင် "ဗမာပြည် စာနယ်ဇင်း ကောင်စီ" ကို ဖွဲ့စည်းကာ လူထု၏ နား၊မျက်စိသဖွယ် ဖြစ်နေသည့် စာနယ်ဇင်း လောကကို
            ထိန်းချုပ်လိုက်သည်။၁၉၆၂ ခုနှစ်၊ ဇူလိုင်လ ၄ ရက်နေ့တွင် မြန်မာ့ ဆိုရှယ်လစ် လမ်းစဉ် ပါတီ (မဆလ) ကို ဖွဲ့စည်းရန်
            ပါတီဖွဲ့စည်းပုံ အခြေခံဥပဒေကို ပြဋ္ဌာန်းကာ၊ အမြုတေ ပါတီအဖြစ် စတင်ဖွဲ့စည်းခဲ့သည်။ ပါတီတည်ဆောက်ရေး ကာလတွင်
            တော်လှန်ရေးကောင်စီသည်သာ အချုပ်အချာ အာဏာပိုင် အဖွဲ့ဖြစ်သည်။ ပါတီတွင်အဆင့်အတန်း တူညီသည့် ထိပ်တန်း ကော်မတီ ၃
            ခု ရှိသည်။ (၁) ပါတီ စည်းရုံးရေး ဗဟို ကော်မတီ၊ (၂) ပါတီ စည်းကမ်း ထိန်းသိမ်းရေး ကော်မတီနဲ့ (၃) ဆိုရှယ်လစ်
            စီးပွားရေး စီမံကိန်း ကော်မတီတို့ ဖြစ်သည်။ ပါတီ ဗဟို စည်းရုံးရေးနှင့် ပါတီစည်းကမ်း ထိန်းသိမ်းရေး ကော်မတီ
            ဥက္ကဋ္ဌ အဖြစ် ဗိုလ်ချုပ်ကြီး နေဝင်းက ပူးတွဲ တာဝန် ယူခဲ့ပြီး ထို ကော်မတီ ၂ ခု၏ အဖွဲ့ဝင်များ
            ကိုလည်းတော်လှန်ရေး ကောင်စီဝင်များ ​ဖြင့်သာဖွဲ့စည်း ခဲ့သည်။ ဆိုရှယ်လစ်စီးပွားရေး စီမံကိန်း ကော်မတီ ဥက္ကဋ္ဌ
            အဖြစ် အလုပ်သမားနှင့် စက်မှု လက်မှု ဌာန တာဝန်ခံ ဗိုလ်မှူးကြီး သန်းစိန်ကို ခန့်အပ် ခဲ့ပြီး
            ထိုကော်မတီ တစ်ခုတည်း၌သာ အဖွဲ့ဝင်များအားတော်လှန်ရေးကောင်စီဝင်များသာမက အခြားသင့်တော်သူများဖြင့် ပါဝင်
            ဖွဲ့စည်းခွင့် ပြုခဲ့သည်။ အမြုတေပါတီကာလတွင် ပါတီဝင်များကို စစ်တပ် အတွင်းက စတင် စုဆောင်းခဲ့သည်။
            ၁၉၆၂ ခုနှစ်၊ ဇူလိုင်လ ၇ ရက်နေ့တွင် ​တော်လှန်ရေးကောင်စီနှင့် ဗိုလ်ချုပ်ကြီး နေဝင်း၏ ဇာတိရုပ်ကို
            ထင်ရှုားစေသည့် ဆဲဗင်းဇူလိုင် ကျောင်းသား အရေးတော်ပုံ ဖြစ်ပွား ခဲ့သည်။ တော်လှန်ရေး ကောင်စီ၏
            အုပ်ချုပ်မှုကို ဆန့်ကျင် အန်တုသည့် ကျောင်းသား များနှင့်၊ ကျောင်သားများ မှီခို အားထားသည့် တကသ၊ ဗကသ၊
            ဗကသများ အဖွဲ့ချုပ်၊ စသည့် ကျောင်းသား သမဂ္ဂ အဖွဲ့အစည်းများနှင့် ​​ကျောင်းသားနိုင်ငံရေးစင်မြင့်ဖြစ်သည့်
            သမဂ္ဂအဆောက်အဦးကိုပါ မြန်မာ့နိုင်ငံရေးဇာတ်ခုံပေါ်မှ အပြတ်ရှင်းထုတ်ရန် ကြိုးစားခဲ့သည်။၁၉၆၃ ခုနှစ်၊ ဖေဖော်ဝါရီလ
            ၂၃ ရက်နေ့တွင် နိုင်ငံတွင်းရှိ ဘဏ်အားလုံးကို ပြည်သူပိုင် အမည်တပ်ပြီး စစ်တပ်က သိမ်းယူခဲ့သည်။အောက်တိုဘာ (၁၉)
            ရက်၌ တော်လှန်ရေးကောင်စီ ဥပဒေအမှတ် - ၃၃ ကို ထုတ်ပြန်ကာ "လုပ်ငန်းများ နိုင်ငံပိုင် ပြုလုပ်ခြင်း ဥပဒေ" ကို
            ပြဋ္ဌာန်းခဲ့သည်။ ထိုဥပဒေများအရ အစိုးရမှ စီးပွားရေးလုပ်ငန်းများနှင့် မည်သည့်လုပ်ငန်းဆောင်ရွက်မှု
            အဘယ်လုပ်ငန်းကိုမဆို အမိန့် အာဏာဖြင့် သိမ်းယူခွင့် ရှိလာသည်။ ထို့နောက်တွင် ပြည်သူ လူထု သမ္မာ အာဇီဝဖြင့်
            လုပ်ကိုင်စားသောက်နေသည့် ပုဂ္ဂလိကစီးပွားရေလုပ်ငန်းများနှင့် ဈေးဆိုင်များကို စစ်တပ်မှ လက်နက် အားကိုးဖြင့်
            အတင်း အဓမ္မလိုက်လံသိမ်းယူခဲ့သည်။ နောက်ပိုင်းတွင် စီးပွားရေး လုပ်ငန်းနှင့် ဈေးဆိုင်များကိုသာမက
            ကောက်ပဲသီးနှံ ရောင်းဝယ်ခြင်းကိုပါ စစ်တပ်က ချုပ်ကိုင်လာခဲ့သည်။ထိုကဲ့သို့ စစ်တပ်က သိမ်းယူခဲ့သည့် စီးပွားရေး
            လုပ်ငန်းများကို ဗိုလ်မှူးကြီးသန်းစိန် ဥက္ကဋ္ဌတာဝန်ယူထားသည့် ဆိုရှယ်လစ်စီးပွားရေးတည်ဆောက်မှု ကော်မတီက
            ကြီးကြပ်ခဲ့သည်။၁၉၆၃ ခုနှစ်၊ ဩဂုတ်လ ၉ ရက်နေ့တွင် မဆပလ ခေါင်းဆောင်များ ဖြစ်သည့် ဦးဘဆွေ၊ ဦးကျော်ငြိမ်း၊
            ဗိုလ်ကြာညွန့် (ပဲခူး)၊ ဗိုလ်မှူးထွန်းတင်၊ ဦးကြီးချိုင်၊ ပထစခေါင်းဆောင်တွေ များဖြစ်သည့် ဗိုလ်မင်းခေါင်
            (ရဲဘော် သုံးကျိပ်ဝင်)၊ ဦးဝင်း၊ ဦးချမ်းသာ၊ ဦးချန်ထွန်းနှင့် အင်းစိန်အမတ် ဦးချာလီတို့ အပြင်၊ နေရှင်း
            သတင်းစာတိုက် ပိုင်ရှင် အယ်ဒီတာချုပ်ဦးလောရုံ စသည့် ပဂ္ဂိုလ်များအား ဖမ်းဆီးထိန်းသိမ်းခဲ့သည်။၁၉၆၃ ခုနှစ်၊
            ဒီဇင်ဘာလ (၁) ရက်နေ့တွင် ကျောင်းသားများသည် ငြိမ်းချမ်းရေးဆန္ဒပြပွဲများကို ကျောင်းဝန်းထဲ၌ပင် ကျင်းပလာခဲ့ကြသည်။
            ထို့ကြောင့် ရန်ကုန်တက္ကသိုလ်၊ မန္တလေးတက္ကသိုလ်၊ မော်လမြိုင်နှင့် ပုသိမ်ကောလိပ် တို့အား ရက်အကန့်အသတ် မရှိ
            ပိတ်ပင်ခဲ့သည်။နိုင်ငံရေးသမားနဲ့ တက်ကြွလှုပ်ရှားသူ စုစုပေါင်း (၁၂၀ဝ) နီးပါး ဖမ်းဆီးထိန်းသိမ်းခဲ့သည်။၁၉၆၄
            ခုနှစ်၊ မတ်လ ၁၈ ရက်နေ့မှာ "အမျိုးသား စည်းလုံး ညီညွှတ်မှု ကာကွယ်ရေး ဥပဒေ" ကို ပြဋ္ဌာန်းကာ၊ မဆလ ပါတီ မှအပ
            အခြားနိုင်ငံရေးပါတီတွေနှင့် အသင်းအဖွဲ့အားလုံးကို ဖျက်သိမ်း ခိုင်းခဲ့သည်။ဖျက်သိမ်းခံခဲ့ရသော အသင်းအဖွဲ့၏
            ဥစ္စာပစ္စည်းအားလုံးကိုလည်း သိမ်းယူခဲ့သည်။ တစ်ပါတီအာဏာရှင် စနစ် ပီပီပြင်ပြင် ဖြစ်လာဖို့
            အရေးကြီးဆုံး ခြေလှမ်းတစ်လှမ်းအား စတင်လှမ်းခဲ့ခြင်း ဖြစ်သည်။ ၁၉၆၄ခုနှစ် မေလတွင် ပြည်သူလူထုတွေ၏ လက်ထဲတွင်
            လဲလှယ် သုံးစွဲနေသည့် ကျပ် ၁၀ဝ တန် နှင့် ကျပ် ၅ဝ တန် ငွေစက္ကူများအား တရားမဝင်ကြောင်း ကြေညာခဲ့သည်။
            ၁၉၆၅ ခု၊ မတ်လထဲတွင် တော်လှန်ရေးကောင်စီသည် ရန်ကုန်မြို့၌ ဗုဒ္ဓဘာသာညီလာခံ ခေါ်ယူလိုက်ပြီး၊ ဘာသာရေးနှင့်
            ပတ်သက်သော ပြုပြင်ပြောင်းလဲမှုများ ဆောင်ရွက်ရန် ကြိုးစားခဲ့သည်။ နိုင်ငံရေးလုပ်သည့် ဘာသာရေးအဖွဲ့အစည်း
            မရှိစေဖို့ ရည်ရွယ်လုပ်ဆောင်ခဲ့သည်။ သို့သော်လည်း ဒေသခံလူထုတွေကြည်ညိုကိုးကွယ်သည့် ဆရာတော်ကြီး အချို့က
            ကန့်ကွက် ခဲ့ကြသည်။ ထို့ကြောင့် တော်လှန်ရေးကောင်စီသည် "သာသနာသန့်ရှင်း"လို့ အမည်တပ်ပြီး သျှင်ဥက္ကဋ္ဌ
            အပါအဝင် ရန်ကုန်နှင့် မန္တလေးရှိ ရဟန်း ဃာတွေကို လူဝတ် လဲစေခြင်း၊ ဖမ်းဆီးထောင်ချခြင်းများ ပြုလုပ်ခဲ့သည်။
            ထို့ကြောင့် သံဃာ့
            အရေးအခင်း ဖြစ်ပွားခဲ့သည်။၁၉၆၇ခုနှစ်တွင် ရခိုင်ပြည်နယ် စစ်တွေ၌ လူထုသည် စားစရာ မရှိတော့သဖြင့် ဆန္ဒတွေပြခြင်း၊
            အစိုးရ
            ဆန်ဂိုထောင်တွေအား ဝင်လုသည့် "စစ်တွေဆန် ပြဿနာ"နဲ့ မော်စီတုန်း တံဆိပ်ကို တရုတ် ကျောင်းသားလေးတွေ ရင်ဘတ်မှာ
            တပ်ကြသည့် ပြဿနာကနေ "တရုတ်နဲ့ ဗမာ" လူမျိုးရေးအဓိကရုဏ်းတွေအထိ ဖြစ်လာရတဲ့ "တရုတ် - ဗမာ အရေးအခင်း"များ ဖြစ်ပွား
            ခဲ့သည်။ ရခိုင် ဆန် ပြဿနာတွင် တော်လှန်ရေးကောင်စီသည် စားစရာမရှိရျ် ဒုက္ခရောက်နေသည့် ရခိုင်
            ပြည်သူလူထုအား စစ်တပ်သည် ပစ်ခတ်သတ်ဖြတ်ပြီး သွေးထွက် သံယိုအကြမ်းပတမ်း နှိမ်နင်းခဲ့သည်။၁၉၆၉ ခု ဖေဖော်ဝါရီလ ၁၂
            ရက်နေ့တွင် မြန်မာပြည်အနှံ့ ဖမ်းဆီး ထိန်းသိမ်း ထားသည့် နိုင်ငံရေး သမားများအား ကိုကိုးကျွန်းသို့ ပို့ကာ
            ကိုယ်ထူ
            ကိုယ်ထစနစ်ဖြင့် ဖမ်းဆီးချုပ်နှောင့်သည့် စီမံကိန်းအား စတင်အကောင်အထည် ဖော်ခဲ့သည်။ "ကိုယ်ထူကိုယ်ထစနစ်"
            ဆိုသည်မှာ
            နိုင်ငံရေး အကျဉ်းသားများအား လူသူအရောက်အပေါက် မရှိသည့် ကျွန်း၌ မိမိဘာသာ စားစရာ သောက်စရာများအား
            ရှာဖွေစားသောက်ခြင်းဖြစ်သည်။
            သို့သော်လည်း ခံယူချက်ပြင်းထန်သည့် နိုင်ငံရေး အကျဉ်းသားများသည် တစ်ညီတစ်ညာတည်း ကျဆုံးသွားသည့် ရဲ‌ဘော် ၈
            ယောက်အတွက်
            (၅၃)ရက် အစာငတ်ခံ ဆန္ဒပြပွဲကြီးဆင်နွှဲပြီး မဆလ၏
            "ကိုယ်ထူ ကိုယ်ထ စီမံကိန်း"အား ရိုက်ချိုးတွန်းလှန်ခဲ့သည်။ဗိုလ်ချုပ်ကြီးနေဝင်းသည် နိုင်ငံတော်ကိူ တပါတီ
            အာဏာရှင်
            စနစ်ဖြင့် အုပ်ချုပ်ခဲ့သည့် ၂၆ နှစ်ကာလအတွင်း
            မြန်မာ နိုင်ငံသည် ကမ္ဘာ့အဆင်းရဲဆုံး နိုင်ငံ (Least Development Country) ဖြစ်ခဲ့ရသလို ၊ နိုင်ငံ၏ စီးပွားရေး၊
            လူမှုရေး၊ ပညာရေး၊
            ဘာသာရေး အစစ အရာရာတွင်လည်း နိမ့်ကျ သွားခဲ့ရသည်။ ပြည်တွင်းရှိဆိုင်တွေသည် ခွဲတန်းနှင့် ရောင်းသည့် စနစ်၊ တန်းစီ
            တိုးစားရသည့်
            စနစ် ၊ ပြည်တွင်းရှိဆိုင်တွေ ပြည်သူလူထုအတွက် လိုအပ်သော ကုန်ပစ္စည်းများအား အလျင်မီအောင် ရောင်းချ
            ပေးနိုင်ခြင်းမရှိချင်း၊ ကုန်ပစ္စည်း အရည်အသွေးနိမ့်ကျ မှုတွေကြောင့် နိုင်ငံတစ်ဝန်း မှောင်ခို စီးပွားရေး စနစ်
            အကြီးအကျယ် ထိုးကားခဲ့သည်။ မှောင်ခိုစီးပွားရေး စနစ်၏ အမှောင်ရိပ်ဝယ် ဒေသဆိုင်ရာ မဆလ အာဏာပိုင်အဆင့်ဆင့်တို့၏
            အနိုင်ကျင့်စော်ကားများကြောင့် နိုင်ငံ၏ သားပျို ၊ သမီးပျိုများ၊ အထူးသဖြင့် အမျိုးသမီးငယ်များ၏ ဘဝတွေ
            ပျက်စီးခဲ့ရသည်။ ၁၉၇၃ ခုနှစ်၊ ဒီဇင်ဘာလတွင် တော်လှန်ရေးကောင်စီနှင့် မဆလ က ဦးဆောင် ရေးဆွဲထားသည့် ဖွဲ့စည်း
            အုပ်ချုပ်ပုံ အခြေခံ ဥပဒေ မူကြမ်းကို အတည်ပြုရန် ပြည်သူ ဆန္ဒခံယူပွဲ တစ်ခုကို ကျင်းပခဲ့သည်။၁၉၇၄ ဇန်နဝါရီလ ၃
            ရက်နေ့တွင် ဖွဲ့စည်း အုပ်ချုပ်ပုံ အခြေခံ ဥပဒေ မူကြမ်းကို လူထု ထောက်ခံမဲ ၉၀.၁၉ ရာခိုင်နှုန်းနဲ့ အတည်
            ပြုလိုက်ကြောင်း တရားဝင် ကြေညာ ခဲ့သည်။ဆိုရှယ်လစ် ဒီမိုကရေစီကို အခြေခံသည့် မဆလရဲ့ ဖွဲ့စည်း အုပ်ချုပ်ပုံ
            အခြေခံ ဥပဒေ (၁၉၇၄) အရ မဆလ တပါတီ တည်းသာ နိုင်ငံရေးမှာ ပါဝင် ဆောင်ရွက်ခွင့် ရှိသည်။ ၇၄ အခြေခံ ဥပဒေ အရ
            ကျင်းပသည့် ပြည်သူ့လွှတ်တော် ရွေးကောက်ပွဲများတွင် မဆလ ပါတီဝင်တွေကသာ ကြီးကြပ်ကြသလို၊ မဆလပါတီက တင်သွင်းသော
            ကိုယ်စားလှယ် တစ်ဦး တည်းသာ ဝင်ရောက် ယှဉ်ပြိုင်ခွင့်ရှိသည်။ထိုကိုယ်စားလှယ်အား မဲဆန္ဒနယ်ရှိ ပြည်သူ လူထုက
            ထောက်ခံ၊ မထောက်ခံ မဲပေး ရွေးချယ် ပေးရသည့် ပြိုင်ဘက်မရှိသည့် ရွေးကောက်ပွဲ ဖြစ်သလို၊ ပြည်သူ လူထု အနေနဲ့လည်း
            တခြား ရွေးချယ်စရာ အခွင့်အလမ်း မရှိဘဲ မဲပေးရုံ သက်သက် ဟန်ပြ ရွေးကောက်ပွဲများသာ ဖြစ်ခဲ့သည်။ယခုလို ပြည်သူလူထု
            ဆန္ဒကို ပျက်ရယ်ပြု ဖိနှိပ်အုပ်ချုပ်ခဲ့သောကြောင့် စစ်အာဏာရှင် အစိုးရနဲ့ မဆလ တပါတီ အာဏာရှင် အစိုးရများအား
            တော်လှန်အန်တုသည့် ၁၉၆၉ ကျွန်းဆွယ် အရေးအခင်း၊ ၁၉၇ဝ ရန်ကုန် တက္ကသိုလ် နှစ် (၅၀) ရွှေရတု သဘင်၊ ၁၉၇၄ မေ -
            ဇွန်တွင်
            အလုပ်သမား အရေးတော်ပုံ၊ ၁၉၇၄ ဒီဇင်ဘာလတွင် ဦးသန့် ဈာပန အရေးတော်ပုံ၊ ၁၉၇၅ခုနှစ် ဇွန်တွင် ရွှေတိဂုံ အရေးတော်ပုံ
            နှင့် ၁၉၇၆
            မတ်လတွင် မှိုင်းရာပြည့် အရေးတော်ပုံ (ငြိမ်းချမ်းရေး ဖခင် ဆရာကြီး သခင် ကိုယ်တော်မှိုင်း အသက် ရာပြည့်
            အထိမ်းအမှတ် လှုပ်ရှားမှု) များ ဖြစ်ပွားခဲ့သည်။ တော်လှန်ရေး ကောင်စီ နှင့် မဆလ အာဏာပိုင်များသည် ကျောင်းသား
            လှုပ်ရှားမှုများအတွက် ကျောင်းများ ပိတ်ခြင်း၊ ပါဝင်သည့် ကျောင်းသားများအား ကျောင်းထုတ်ခြင်း၊ ဖမ်းဆီး
            ထိန်းသိမ်းခြင်း၊ စစ်တပ်နှင့် ပစ်ခတ် နှိမ်နင်းခြင်း စသည့် သွေးထွက်သံယို အကြမ်းဖက် ဖြေရှင်းနည်းများအား သူတို့
            သက်တမ်း တလျှောက် ဖြေရှင်းခဲ့ကြသည်။၁၉၈၇ ခုနှစ်တွင် လဲလှယ်သုံးစွဲနေသည့် ငွေ
            စက္ကူများကို (၂)ကြိမ် တိုင်တိုင် မဆလတပါတီ အာဏာရှင်အစိုးရသည် သိမ်းယူခဲ့သည်။ ငွေစက္ကူ အရေးအခင်းမှ အစ ပြုပြီး၊
            ၁၉၈၈ခုနှစ် နှစ်ဦးပိုင်းတွင် ၂၆ နှစ်ကျော် မဆလ၏ဖိနှိပ် အုပ်ချုပ်မှု၊ အကျင့်ပျက် ခြစားမှုများဖြင့် တစ်စတစ်စ
            ဆင်းရဲ
            ကြပ်တည်းလာသည့် စီးပွားရေး အခြေအနေများကြောင့် ကျောင်းသားများသည် ပြည်သူလူထု၏ ထောက်ခံအားပေးမှုဖြင့် မဆလ၏
            တပါတီ အာဏာရှင် အုပ်စိုးမှုကို ဆန့်ကျင်ခဲ့ကြသည်။ မတ်လ (၁၃)ရက်နေ့တွင် စက်မှု တက္ကသိုလ် ကျောင်းသား ကိုဖုန်းမော်
            အရေးအခင်း (ကိုဖုန်းမော်ဟာ
            မဆလ လုံထိန်း တပ်ဖွဲ့ရဲ့ ပစ်ခတ်မှုကြောင့် သေဆုံး ခဲ့ရပြီး၊ သူ့ကို ဗိုလ်ဘွဲ့ ပေးအပ်ကာ သူ့ ကျဆုံးတဲ့ မတ်လ ၁၃
            ရက်နေ့ကို မြန်မာနိုင်ငံ လူ့အခွင့်အရေးနေ့ အဖြစ် သတ်မှတ် ခဲ့တယ်) ဖြစ်ပွားခဲ့သည်။ မတ်လ ၁၆ ရက်နေ့တွင် အင်းယား
            ကန်ဘောင်၌ လုံထိန်း
            ရဲများသည် ဆန္ဒပြ ကျောင်းသူ၊ ကျောင်းသားများအား ပစ်ခတ် သတ်ဖြတ် ခဲ့သလို၊ ကျောင်းသူအချို့ကိုလည်း မုဒိန်းကျင့်
            သတ်ဖြတ်ခဲ့သသည့် တံတားနီ အရေးအခင်း ဖြစ်ပွားခဲ့သည်။၊ ဇွန်လ ၂၁ ရက်နေ့တွင် မြေနီကုန်းမီးပွိုင့်အနီးတွင်
            ဆန္ဒပြချီတက်လာကြသည့်
            သူငယ်တန်း၊ အလယ်တန်း၊ အထက်တန်း ကျောင်းသူ၊ ကျောင်းသားများအား လုံထိန်းနှင့် စစ်သားများက သေနတ်ပစ်၊ ကားနဲ့
            တိုက်ကြိတ်
            သတ်ဖြတ်ချေမှုန်းခဲ့သည့် မြေနီကုန်း အရေးအခင်း ဖြစ်ပွားခဲ့သည်။ယခုလို ကျောင်းသား၊ ပြည်သူများ၏ အန်တုမှု
            များကြောင့် ၁၉၈၈ ဇူလိုင်လ ၂၅ ရက်နေ့တွင် ဦးနေဝင်းသည် ပါတီ ဥက္ကဋ္ဌ အဖြစ်မှ နုတ်ထွက် ပေးခဲ့ရသလို၊ (၂၆
            )ရက်နေ့တွင်
            ဦးစန်းယုသည်လဲ သမ္မတ အဖြစ်က နုတ်ထွက် ပေးခဲ့သည်။ ဇူလိုင်လ ၂၇ ရက်နေ့တွင် ကမ္ဘာကျော် ရန်ကုန်က သားသတ်သမား
            စိန်လွင် ပါတီ ဥက္ကဋ္ဌနဲ့ နိုင်ငံတော် သမ္မတ ဖြစ်လာခဲ့သည်။ နိုင်ငံတော်ကောင်စီ အတွင်းရေးမှူး ဦးထွန်းတင်က
            ဝန်ကြီးချုပ်နဲ့ ဒေါက်တာ မောင်မောင်က နိုင်ငံတော်ပြည်သူ့ဥပဒေ အကျိုးဆောင်အဖွဲ့ ဥက္ကဋ္ဌတို့
            ဖြစ်လာကြသည်။ ထို့နောက် တိုင်းရင်းသားပြည်သူတရပ်လုံး လှည်းနေလှေအောင်းမြင်းဇောင်းမကျန် တော်လှန်
            အုံကြွခဲ့ကြသည့် ရှစ်လေးလုံးပြည်သူ့အရေးတော်ပုံကြီး ဖြစ်ပွားလာခဲ့တော့သည်။ ကန့်ကွက်ဆန္ဒပြသူပေါင်း (၁၀,၀၀၀)
            ခန့်သည် ရန်ကုန်မြို့တွင် ဆူးလေဘုရား အပြင်ဘက်၌ ချီတက် ဆန္ဒပြခဲ့ကြပြီး၊ ထိုနေရာတွင် တရားဝင် ငွေကြေးအဖြစ်မှ
            ရပ်စဲခဲ့သော ငွေစက္ကူများဖြင့် တန်ဆာဆင်ထားသော ဦးနေဝင်းနှင့် ဦးစိန်လွင်တို့၏ ပုံတူရုပ်များ ထည့်ထားသည့်
            ခေါင်းတလားများကို မီးရှို့ကာ မြေမြုပ်ခဲ့ကြသည်။ အခြားသော ကန့်ကွက်ဆန္ဒပြသူများသည် နိုင်ငံအဝှမ်း
            အားကစားရုံများနှင့် ဆေးရုံများတွင် နေရာယူခဲ့ကြသည်။ ဆူးလေဘုရားရှိ သံဃာတော်များက ဗုဒ္ဓရုပ်ပွားတော်၏
            အရိပ်တော်သည် ကောင်းကင်ထက်တွင် ဦးခေါင်းတော်နှင့်ရပ်နေသည့် ပုံသဏ္ဌာန် ပြောင်းသွားခဲ့သည်ဟု ပြောဆိုခဲ့ကြသည်။
            ဩဂုတ်လ ၃ ရက်နေ့တွင် အာဏာပိုင်များက စစ်ဥပဒေကို ပြဋ္ဌာန်းခဲ့ရာ ည ၈ နာရီမှ နောက်တနေ့ နံနက် ၄ နာရီ အထိ
            အပြင်မထွက်ရအမိန့်နှင့် လူငါးယောက်ထက် ပိုမို၍ စုရုံးခွင့်မရှိ အမိန့်များ ထုတ်ပြန်ခဲ့သည်။၁၉၈၈ ခုနှစ်၊ ဩဂုတ်လ ၈
            ရက်နေ့တွင် ရန်ကုန်မြို့၌ ကျောင်းသားများက စတင်ခဲ့သည်။ကန့်ကွက်ဆန္ဒပြပွဲများသည် တစ်နိုင်ငံလုံးသို့
            ပြန့်နှံ့သွားခဲ့ပြီး
            သိန်းပေါင်းများစွာသော ရဟန်းသံဃာများ၊ ကလေးငယ်များ၊ တက္ကသိုလ်ကျောင်းသားများ၊ အိမ်ရှင်မများနှင့် ဆရာဝန်များသည်
            အစိုးရကို ဆန့်ကျင်ဆန္ဒပြခဲ့ကြသည်။ ကန့်ကွက်ဆန္ဒပြပွဲတွင် ပါဝင်ရန် အနီးအပါး မြို့များနှင့် ရွာများမှ
            လူပေါင်းများစွာ ရောက်ရှိလာခဲ့ကြသည်။ အထူးသဖြင့် အစိုးရ၏ စီးပွားရေး ပေါ်လစီအပေါ် မကျေနပ်ကြသော
            လယ်သမားများသည်လည်း ရန်ကုန်မြို့ ဆန္ဒပြပွဲကို ပူးပေါင်းခဲ့ကြသည်။ လူဦးရေ ၅,၀၀၀ ရှိသော ရွာတစ်ရွာတွင်မှ ၂,၀၀၀
            သည် သပိတ်မှောက်ပွဲသို့ သွားရောက်ခဲ့သည်။ များမကြာမီ၊ အာဏာပိုင်တို့က ဆန္ဒပြသူမျာကို သေနတ်နှင့် ပစ်ခဲ့သည်။
            ဦးနေဝင်းက “သေနတ်ဆိုတာ မိုးပေါ်ထောင်မပစ်ဘူး” ဟု ညွှန်ကြားခဲ့ရာ ၎င်းသည် စစ်တပ်ကို ဆန္ဒပြသူလူထုထဲသို့
            တည့်တည့်ပစ်ရန် အမိန့်ပေးသည့် အဓိပ္ပာယ်ပင် ဖြစ်သည်။ ဆန္ဒပြပြည်သူများက လက်လုပ်ဗုံးများ၊ ဓားရှည်များ၊ ဓားများ၊
            ကျောက်ခဲများ၊ အဆိပ်သုတ်ထားသော မြားတိုများနှင့် စက်ဘီးစပုတ်တံများကို ပစ်လွှတ်ခြင်းဖြင့် တုံ့ပြန်ခဲံ့ကြသည်။
            ဩဂုတ်လ (၁၀) ရက်နေ့တွင် စစ်သားများသည် ရန်ကုန် အထွေထွေရောဂါကု ဆေးရုံကြီးကို မီးရှို့ခဲ့ရာ
            ဒဏ်ရာရဆန္ဒပြသူများကို
            ကုသနေသော သူနာပြုများနှင့် ဆရာဝန်များ သေဆုံးခဲ့သည်။ နိုင်ငံပိုင် ရေဒီယို ရန်ကုန်က “လုယက်သူများနှင့်
            အနှောင့်အယှက်ပေးသူများ” ၁,၄၅၁ ယောက် အဖမ်းခံခဲ့ရကြောင်း ကြေညာခဲ့သည်။ ၈-၈-၈၈ ချီတက်ဆန္ဒပြပွဲအတွင်း
            သေကြေဒဏ်ရာရသူပေါင်း ခန့်မှန်းခြေ ရာပေါင်းများစွာမှ ၁၀,၀၀၀ အတွင်း ရှိခဲ့သည်။
            မဆလအစိုးရသည်နိုင်ငံတော်ပိုင်ရုပ်မြင်သံကြားသတင်းဌာနမှ ၉၅ ယောက်သေဆုံးပြီး ၂၄၀ ဒဏ်ရာရခဲ့သည်ဟု ဆိုသည်။
            နာမကျန်းသော မိခင်၏ အိပ်ယာနံဘေးတွင် ပြုစုလျက် ချီတက်ဆန္ဒပြပွဲများကို စောင့်ကြည့်နေခဲ့သော
            ဒေါ်အောင်ဆန်းစုကြည်သည် ဩဂုတ်လ ၂၆ ရက်နေ့တွင် ရွှေတိဂုံဘုရား၌ သန်းဝက်မျှသော ပြည်သူလူထုကို
            မိန့်ခွန်းချွေခြင်းဖြင့် နိုင်ငံရေးနယ်ပယ်ထဲသို့ ဝင်ရောက်လာခဲ့သည်။စက်တင်ဘာလ
            ၁၈ ရက်နေ့မှာ ဗိုလ်ချုပ်ကြီး စောမောင် ဦးဆောင်သည့် စစ်တပ်သည်
            နိုင်ငံတော် ငြိမ်ဝပ်ပိပြားစေရန် တိုင်းပြည်၏အာဏာ အရပ်ရပ်အား ဒုတိယအကြိမ် သိမ်းယူခဲ့တော့သည်။ စစ်သား များသည်
            မြန်မာနိုင်ငံတဝှမ်းလုံးရှိ မြို့များတွင် ရှိနေပြီး ဆန္ဒပြသူများကို အတားအဆီးမဲ့စွာ ပစ်ခတ်ခဲ့သည်။ အာဏာရယူအပြီး
            ပထမ သီတင်းပတ်အတွင်း ကျောင်းသားများ၊ သံဃာတော်များနှင့် ကျောင်းသားငယ် ၁၀၀၀ ခန့် အသတ်ခံခဲ့ရပြီး
            အမေရိကန်ပြည်ထောင်စု သံရုံးရှေ့တွင် ဆန္ဒပြသူ ၅၀၀ လည်း အသတ်ခံခဲ့ရသည်။ ဤဖြစ်ရပ်ကို ကမ္ဘာ့မီဒီယာအတွက်
            သတင်းရိုက်ကူးသူဖြစ်သော အနီးအနားရှိ ဓာတ်ပုံဆရာတစ်ဦးက ရိုက်ကူးထားခဲ့သည်။ ဦးစောမောင်က သေဆုံးသူများကို
            “လုယက်သူများ” ဟုပြောဆိုခဲ့သည်။ ဆန္ဒပြသူများသည် တောခိုခဲ့ကြပြီး အချို့ကျောင်းသားများသည် ထိုင်းနိုင်ငံ
            နယ်စပ်တွင် စစ်သင်တန်းများ တက်ခဲ့ကြသည်။
            စက်တင်ဘာလကုန်တွင် ဆန္ဒပြသူ ၃,၀၀၀ ခန့် သေဆုံးခဲ့ပြီး ဒဏ်ရာရသူ ဦးရေ အတိအကျကိုမူ ယခုအချိန်အထိ မသိရပေ။
            ရန်ကုန်မြို့ တစ်ခုထဲတွင်ပင် လူ ၁,၀၀၀ သေဆုံးခဲ့သည်။ စက်တင်ဘာလ ၂၁ ရက်နေ့တွင် အစိုးရသည် နိုင်ငံကို ထိရောက်စွာ
            ထိန်းချုပ်နိုင်ခဲ့သည်။
            အောက်တိုဘာလတွင်း လှုပ်ရှားမှုများသည် ထိရောက်စွာ ပြိုကွဲပျက်ပြားခဲ့သည်။ ၁၉၈၈ ခုနှစ်ကုန်တွင် ဆန္ဒပြသူများနှင့်
            စစ်သားများအပါအဝင် လူပေါင်း ၁၀,၀၀၀ ခန့် သေဆုံးခဲ့ရသည်။ အခြား များစွာသော သူများလည်း
            ပျောက်ဆုံးနေခဲ့သည်။အာဏာပိုင်တို့က
            သေဆုံးခဲ့သည့်အရေအတွက်မှာ ၃၅၀ ခန့်မျှသာဟု ဆိုခဲ့သော်လည်း လက်ရှိတွင်ပို၍များနိုင်ပြီး အများဆုံး
            နိုင်ငံတစ်ဝန်း သေဆုံးမှု့ တစ်သောင်းနှင့်အထက်ခန့်မှန်းမှု့များရှိခဲ့သည်။အရေးအခင်းဖြစ်ပွားပြီးနောက်
            မြန်မာ့အသံနှင့် ရုပ်မြင်သံကြားမှ မြန်မာ့ဆိုရှယ်လစ်လမ်းစဉ်ပါတီ ဥက္ကဋ္ဌ ဗိုလ်ချုပ်နေဝင်းမှ

            “နောင်ကို လူစုလူဝေးနဲ့ ဆူဆူပူပူလုပ်လို့ရှိရင်တော့ စစ်တပ်ဆိုတာ ပစ်ရင်မှန်အောင်ပစ်တယ်။
            မိုးပေါ်ထောင်ပြီးခြောက်တာမဟုတ်ဘူး။ အဲ့ဒီတော့ နောင်ကိုဆူဆူပူပူလုပ်မယ်ဆိုရင်တော့"
            ဟု ဆန္ဒပြသူများအား ခြိမ်းခြောက်ပြောဆိုခဲ့သည်။၁၉၈၈ ခုနှစ် ဖြစ်ရပ်သည် နောင် ၁၉ နှစ်အကြာတွင် ဖြစ်ပွားခဲ့သော၂၀၀၇
            ခုနှစ် မြန်မာတို့ အစိုးရဆန့်ကျင် ဆန္ဒပြပွဲများအတွက် အထူးအဓိပ္ပာယ်ရှိခဲ့သည်။
        </div>
    </section>
    <footer>
        <h3>ကိုးကားချက်များ</h3>
        <p style="text-align: center;">Wikipedia, ဆရာမပုညခင် (အနောက်တောင်အရပ်မှ လာခဲ့သူ), ဦးဘုန်း (ဓာတု) 'မောင်' စာအုပ်တို့အား မှီငြမ်းရေးသားထားသည်။</p>
    </footer>
</body>

</html>